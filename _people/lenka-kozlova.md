---
name:        Lenka Kozlová
layout:      lide
order:       3
img:         lenka-kozlova.jpg
description: Vychovatelka
---

**Lenka Kozlová**

Členkou Pirátské strany jsem se stala v červnu roku 2012, registrovaným příznivcem jsem byla jen krátce. Dávno před tím, jsem se stala členkou ODS a založila jsem MO ODS, moje členství trvalo jen asi rok, po rozštěpení ODS, kdy se z části strany stala Unie svobody, jsem svoje členství ukončila. Před tím, ani potom jsem se v žádné politické straně neangažovala, dokud jsem nevstoupila k Pirátům, které vidím jako nadějnou stranu mající potenciál změnit, dle mého, zoufalou situaci na politické scéně ČR a její program je mi víc než blízký.

V profesním životě jsem prošla několika zaměstnáními, nejcennější zkušenosti z počátku kariery mám z pětiletého období působení ve funkci samostatného provozního technika v DP HMP METRO. Tam jsem se musela naučit, jak spoustu technických záležitostí, tak pracovat s podřízenými a vést kolektiv. Po přestěhování z Prahy a po mateřské dovolené jsem byla nucena úplně změnit obor. Vybrala jsem si vychovatelství a doplnila jsem si vzdělání – DPS na UK /gymnasium jsem už měla za sebou/. Pracovala jsem 13 let jako vychovatelka v dětském domově. Tuto profesi zastávám dodnes, jen v jiném zařízení a moje práce mě stále baví.

V březnu 2014 jsem iniciovala založení MS Piráti Příbram, kde jsem stala místopředsedkyní, byla jsem zvolena do Republikového výboru a do předsednictva oblastního sdružení SČK. Nyní jsem předsedkyní krajského sdružení SČK a znovu členkou RV.

Poprvé jsem za Piráty kandidovala v krajských volbách 2012. Podílela jsem se na kampani ve volbách do PS v roce 2013. V roce 2014 jsem byla koordinátorem kampaně do EP v SČK. Piráti se zkrátka časem stali nezanedbatelnou součástí mého života.

Mám jedno dospělé dítě. V osobním životě se zajímám o hudbu – napříč žánry, film a výtvarné umění , divadlo - na ochotnické platformě, jsem aktivně provozovala 8 let. Nejstarší zálibou je čtení, na které, bohužel, v poslední době mnoho času nezbývá.
