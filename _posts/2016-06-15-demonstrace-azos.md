---
layout: post
category: blog
tags: demonstrace, nymburk, azos
title: "Piráti podpořili demonstranty proti lakovně AZOS v Nymburce"
image: demo-azos.jpg
author: František Kopřiva
date: 2016-06-15
---

**15. června, Nymburk.** *Za podpory Pirátské strany se 15. června 2016 na náměstí Přemyslovců v Nymburce uskutečnila demonstrace občanů proti společnosti AZOS a jejímu bezohlednému podnikání. Lakovna AZOS bez platného povolení úřadů pokračuje ve svém provozu a zamořuje město a okolní obce nesnesitelným zápachem.*

Středočeský krajský úřad se už více než dva roky bez úspěchu snaží zastavit činnost AZOSu. Firmě udělil několik pokut a její obtěžující provoz letos v dubnu uzavřel. AZOS se však proti rozhodnutí úřadu odvolal a smrdí vesele dál. O sporu rozhoduje soud.

"Pro Piráty je ochrana práv a zdraví občanů jednoznačnou prioritou. Obdivuji Nymburčany, že se dokáží v takové míře zmobilizovat, a že společně vyvíjejí nátlak na správní orgány. Bohužel na rozhodujících místech není příliš vůle to řešit.
Pokud je podezření, že obyvatelům hrozí zdravotní újma jako v tomto případě, měl by krajský úřad jednat důsledněji," říká František Kopřiva, lídr středočeské kandidátky Pirátů pro krajské volby 2016.

 Akce, se postupně zúčastnilo přibližně 700 demonstrujících, z nichž 606 připojilo svůj podpis na prezenční listinu. Na shromáždění zahrála skupina Trampstejk a naladila přítomné svu pohodovou hudbou. K uvolněné atmosféře přispěli i středočeští Piráti, když rozvěsili úsměvné plakáty parodující současného hejtmana Středočeského kraje. Důvodem je, že Miloš Petera přes přislíbenou pomoc v této věci zatím neukázal žádnou viditelnou aktivitu. Na pódiu se vystřídalii členové spolku PERMANENT, středočeský volební lídr Pirátů František Kopřiva, nymburský starosta Tomáš Macha spolu s dalšími komunálními politiky a také lidé z blízkých obcí, které také trpí díky zapáchajícímu provozu.
